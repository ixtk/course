ამ დავალებაში გააგრძელებთ წინა დავალების კოდის წერას. 

ვისაც გსურთ, დაიწყეთ სტარტერ კოდით: https://codesandbox.io/p/devbox/hw-16-starter-xfhrp5 

გადმოწერეთ ეს sandbox, გაუშვით `npm install`. შეგიძლიათ Bootstrap-ის სტილები ამოიღოთ, არ არის სავალდებულო. სტილში არ ხართ შეზღუდულები.

თქვენი დავალებაა ეს Wiki გახადოთ უფრო დინამიური - აქამდე თუ json ფაილიდან ვკითხულობდით ინფორმაციას, ახლა ყოველი გვერდის ჩატვირთვისას json-server-ს გაუგზავნით მოთხოვნებს (`fetch` ან `axios`-ით). 

json-server-ის მარტივი ინსტრუქცია NPM-ზე: https://www.npmjs.com/package/json-server;

`data.json` ფაილი მაინც იქნება პროექტში (ამ დავალების ქვემოთაა მიბმული), მაგრამ *არ დააიმპორტოთ*. გაუშვით ბრძანება `json-server ./src/data.json` და გააგზავნეთ fetch მოთხოვნები.

1. დაამატეთ loading state როცა სერვერიდან ინფორმაცია მოგაქვთ (არ არის საჭირო თუ React-router-dom loader-ებს გამოიყენებთ)
2. თუ აქამდე თემის გვერდზე სათაურის მიხედვით გადადიოდით, ახლა უნდა გამოიყენოთ თემის id
3. დაამატეთ ერთი ახალი გვერდი/URL - wiki/new. ამ გვერდზე უნდა გამოვიდეს input & textarea - სათაური და აღწერა. დამატების ღილაკზე დაჭერით json-server-ს POST მოთხოვნა გაუგზავნეთ ფორმის ინფორმაციით. დამატების შემდეგ მომხმარებელი გადაამისამართეთ შექმნილ გვერდზე (response ობიექტში წაიკითხეთ დაბრუნებული id. ამ id-ს json-server თვითონ აგენერირებს, თქვენ მხოლოდ სათაურის და აღწერის გადაცემა დაგჭირდებათ ახალი თემის შექმნისას). დემო ვიდეოში / URL-ზე გადადის, ადრე ჩავწერე, ჯობია შექმნილ topic-ზე გადაიყვანოთ.
4. თემის გვერდზე დაამატეთ delete ღილაკი. ერთხელ დაჭერისას უნდა დაეწეროს confirm. თუ მეორედაც დავაჭერთ, უნდა წაიშალოს - json-server-ს გაუგზავნეთ DELETE მოთხოვნა. წაშლის შემდეგ მომხმარებელი გადაამისამართეთ საწყის გვერდზე (/)

ესაა json-server endpoint-ები, რომლებიც ამ დავალებაში დაგჭირდებათ:

```
http://localhost:3000/posts (GET მეთოდი)
http://localhost:3000/posts/:id (GET მეთოდი)
http://localhost:3000/posts (POST მეთოდი, დამატებისთვის)
http://localhost:3000/posts/:id (DELETE მეთოდი, წაშლისთვის)
```

**BONUS - არასავალდებულო**

თემის შექმნისას, აღწერის ველში Markdown სინტაქსის გამოყენებისას დაარენდერეთ შესაბამისი HTML (მაგალითად, `## title` გახდება `<h2>title</h2>`, ნახეთ დემო ვიდეო). ამისთვის გამოიყენეთ markdown-to-jsx ბიბლიოთეკა.